時長者子尋路欲往。始發足時。釋提桓(19)因即遮前路當道而立。作如是言。汝長者子。(20)欲往見佛獲大善利佛亦愍汝。我當與汝倶(21)詣佛所。時長者子即共帝釋往至佛所到佛(22)所已。時天帝釋即以衣裓曼陀羅華。與長者(23)子教令散佛。時長者子受天華已。發歡喜心(24)以散佛上。頭面作禮右遶三匝。於一面立而(25)白佛言。我今至心歸依佛歸依法歸依僧。三(26)歸依已作如是言。以此善根種種功徳。願於(27)來世得成阿耨多羅三藐三菩提。而白佛言。(28)世尊。此金色女衆所知識。我爲欲樂與彼財(29)寶。將向林所共相娯樂。至彼林中枕我膝臥。(832b1)奄忽而死卒便爛壞臭穢可畏。所將眷屬悉(2)捨我去無有見者。恐阿闍世王知此女死。謂(3)我殺害横加刑戮。是故我今生大怖畏。爾時(4)佛告長者子言。汝莫憂怖。我當施汝一切無(5)畏。汝長者子。歸依佛者於一切處無所怖畏。(6)又復告言。汝當放捨怖畏因縁。時長者子白(7)佛言。一切怖畏從何而生。佛言。貪瞋癡因縁(8)故怖畏生。身見因縁故怖畏生。惡見因縁故(9)怖畏生。渇愛因縁故怖畏生。我我所因縁故(10)怖畏生。執著因縁故怖畏生。鬪諍因縁故(11)怖畏生。自身愛縛因縁故怖畏生。於無常(12)中生常想故怖畏生。於苦法中生樂想故怖(13)畏生。於不淨中生淨想故怖畏生。於無我中(14)生我想故怖畏生。執著五陰因縁故怖畏生。(15)不觀十二入故怖畏生。不觀十八界故怖畏(16)生。不見未來惡故怖畏生。不觀内外身因縁(17)故怖畏生。愛壽命因縁故怖畏生。長者子。如(18)是等因縁故一切怖畏生。如是等事汝當放(19)捨。

