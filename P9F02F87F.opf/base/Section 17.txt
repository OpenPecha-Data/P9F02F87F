佛言。(4)善哉善哉長者子。見貪性故離惡覺觀。離惡(5)覺故貪瞋癡盡。是故汝當生清淨心修方便(6)行。於一切境起智慧業。離自身見及他身見。(7)長者子言。菩薩云何生清淨心行智慧行。佛(8)言。長者子。菩薩當於貪體性中求於菩提。如(9)是瞋癡體性中求於菩提。亦於一切煩惱體性(10)中求於菩提。如是貪瞋癡等一切煩惱性空無(11)物。菩薩則於一切法中智慧行生。是故長者(12)子。彼貪瞋癡性無有根本。亦無住處。亦無主(13)者。亦無作者。内外清淨空無所有。無我無衆(14)生無壽命。離富伽羅無相。離惡覺觀故無願。(15)離渇愛取故。如是貪瞋癡體性無生故。菩薩(16)於一切法中智慧行生。復次長者子。清淨攀(17)縁方便行。菩薩於一切生心法中悉有菩提。(18)何以故。若彼心無色離色離分別。體性如幻(19)彼此内外不相續者。是名菩提。復次長者子。(20)菩薩不應覺於餘事。但覺自心。何以故。覺自(21)心者。即覺一切衆生心故。若自心清淨。即是(22)一切衆生心清淨故。如自心體性即是一切衆(23)生心體性。如自心離垢。即是一切衆生心離(24)垢。如自心離貪。即是一切衆生心離貪。如自(25)心離瞋。即是一切衆生心離瞋。如自心離癡。(26)即是一切衆生心離癡。如自心離煩惱。即是(27)一切衆生心離煩惱。作此覺者名一切智智(28)覺。如是清淨5攀縁方便行。菩薩能知煩惱體(29)性染一切衆生心。若有説言客塵煩惱相續(833a1)染心者。菩薩見法方便於彼衆生。善能教化(2)無所惱亂。若彼衆生覺客塵煩惱。客塵煩惱(3)亦不能染。佛説此法已。長者子得順法忍。時(4)勝金色女。知長者子受教化已。莊嚴五百馬(5)車前後圍遶。種種音樂皆悉作唱。來詣佛所(6)到已下車。頭面三禮右遶三匝却住一面(7)

