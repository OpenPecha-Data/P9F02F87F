佛告阿難。(9)汝見是金色女不。阿難白言。唯然已見。佛告(10)阿難。此金色女。文殊師利已於過去教化令(11)發阿耨多羅三藐三菩提心。今復更於文殊(12)師利所。聞説正法得順法忍。佛告阿難。汝見(13)此上威徳長者子不。阿難白言。唯然已見。佛(14)言。阿難。此長者子。我於過去已曾教化令發(15)阿耨多羅三藐三菩提心。今於我所聞説正(16)法得順法忍。阿難。此勝金色女。於當來世過(17)九十百千劫。當得作佛號曰寶光多他阿伽(18)度阿羅呵三藐三佛陀。壽命無量。其佛世界(19)名寶徳刹。劫名樂生。彼女當來得成佛時。其(20)國衆生衣服飮食壽命身色。悉如忉利諸天(21)王等。等無有異。彼佛世界無有聲聞及辟支(22)佛。純一大乘諸菩薩寶。彼寶光如來成佛之(23)時。此長者子得菩薩身。名曰徳光。持佛法藏。(24)寶光如來所説法藏皆悉受持。寶光如來臨(25)涅槃時。與徳光菩薩授菩提記。告諸大衆。我(26)滅度後我法滅已。此徳光菩薩當得作佛。號(27)曰寶炎如來應供正遍知明行足善逝世間(28)解無上士調御丈夫天人師佛世尊。爾時如(29)來授二人記已。是時三千大千世界六種震(c1)動。放大光明遍滿十方一切世界説此授記(2)法時。八千人等。發阿耨多羅三藐三菩提心。(3)

