爾時勝金色(5)女。與八十從女前後圍遶。共長者子同載寶(6)車往詣園林既到林所。種種莊嚴寶幢幡蓋(7)香華瓔珞百寶香爐遍林樹間爲欲樂故。作(8)倡伎樂歌舞戲笑。又設種種甘美飮食。爾時(9)勝金色女。以頭枕彼上威徳長者子膝上而(10)睡。即以神力於其臥處現爲死相。膖脹臭爛(11)難可附近。須臾腹破肝腸剖裂。五藏露現臭(12)穢可惡。大小便道流溢不淨。眼耳鼻中及諸(13)身分。一切毛孔膿血交横口出惡氣。膖穢(14)臭處薫遍林間。髑髏骨破腦出流散支節塗(15)漫。青蠅唼食蛆蟲蠢動。種種穢惡不可稱説。(16)時長者子。見此死屍生大恐怖身毛皆竪。而(17)作是念。我今於此無救無依。遍觀四方無歸(18)依處。倍増怖畏發大怖聲。彼長者子二因縁(19)故生大怖畏。一者昔所未見如是怖事是故(20)生怖。二者大衆知我與彼同來在此。而今忽(21)死謂我故殺。恐阿闍世王不鑒。此理横見加(22)戮。是故怖畏。時長者子。獨於此林不見一人。(23)復作是念我今怖畏。諸沙門婆羅門。天龍神(24)夜叉乾闥婆阿修羅迦樓羅緊那羅摩睺羅伽(25)等。誰能救者。

